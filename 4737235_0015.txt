Caput Ι. ¹

Priusquam disputemus, quomodo Iuvencus evangelia ver-
sibus hexametris expresserit et quomodo Vergilio usus sit,
nobis sunt tractandae hae quaestiones gravissimae, utrum
poeta secutus sit textum solum graecum an latinum solum
textum inspexerit an utrumque. Ex Hieronymi quidem verbis,
qui in libro «de viris illustribus» LXXXIV dixit: «Iuvencus
. . . . quattuor evanqelia hexametris versibus paene a d ver bum
transferens quattuor libros composuit», concludi posse mihi
videtur Iuvencum evangelicum carmen suum e solo textu
graeco composuisse. Nam «transfertur» aliquid e lingua
‚ aliena in sermonem, qui' notus est nobis. Rectene igitur dicit
vir ille doctissimus? Estne Iuvenci carmen translatio paene
ad verbum confecta? Magis equidem putaverim Iuvencum
orationem textus latini solutam ita transtulisse, ut versus
hexametri fierent. Phrasem «paene ad verbum transferre»
nihil aliud esse puto nisi versionem vocabuli graeci «παρα-
φράζειν» sicut vocem «explicare», quam Hieronymus aliis
duobus locis adhibet, quibus Iuvenci mentionem facit. Utroque
loco dicit auctor doctissimus «Iuvencum . . . . historiam
domini salvatoris versibus explicasse1)». Praeterea obstat
res ipsa iis, qui luvenci carmen putant esse translationem.
Nam quicumque hoc Iuvenci carmen legerit, persuasum habebit
illud minime dici posse translationem veram. Etsi 'Iuvencus
materiam traditam non mutat, etsi nonnumquam singula voca—
bula vel maiores vel minores sententias bibliorum sacrorum

 

¹) ep. LXX 5 5 vol.I p. 430 ed.Vallarsii. — Schoene, Eusebi
chronicorum libri duo, vol. 11 p. 192 (ad Ol. CCLXXVIII).
1

