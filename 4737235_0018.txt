4

 

Quis est qui neget vocabulum «proprio» omnino idem
esse ac graecum «ἰδίῳ », quod ut supra dixi codices latini
pronomine reflexivo «suo» explicant.

Matthaei verba XV 17 «οὔπω νοεῖτε ὅτι ’πᾶν τὸ εἰς·
πορευόμενον εἰς τὸ στόμα εἰς τὴν κοιλίαν χωρεῖ. . . .·» codicum
antehieronymicorurn auctores interpretantur «non intellegitis
quoniam omne quod in os intrat in ventrem vadit . . . .>›
excepto codice Cantabrigiensi qui habet «cadit», quod
mendum esse potest pro «vadit». Sed «χωρεῖν» est
neque «vadere» neque «cadere», si recte traditur, sed
«cedere», quod apud Iuvencum reperimus III 164s65:

«Nam quaecumque . . . . veniunt eoetrinsecus ori,

Iri ventrem cedunt . . . .».
Locus ergo testis videtur esse, Iuvencum inspexisse textum
graecum.

Vocabulum «ὀλιγόπιστοι» Mtth. XVI 8 in codicibus
latinis convertitur «modicae fidei», sed Iuvencus magis
ad verbum exprimit III 244 «quam parva fides . . .»
Nam «ὀλίγος» estnon tam «modicus» quam «parvus».

Gravissimo argumento est locus hic Mtth. XXIII 37
«ὃν τρόπον ὅρνις ἐπισυνάγει κ. τ. k», quod vocabulum « ὄρνις»
omnibus in codicibus latinis vertitur per ‹<9allirta»; sed
Iuvencus IV 81 ad verbum vertit «ales» (ales uti dulces
solita est sub corpore pullos ·—- fovere).

Nescio an etiam hoc exemplum proferre liceat:

Apud Mtth. XIX 29 legitur vocabulum simplex « λήμψε-
ται», quod omnibus in codicibus latinis vocabulo composito
«accipiet» redditur, cum Iuvencus simplex retinuerit vertens
III 547: «ca pie t»3 sane fieri potest ut Iuvencus necessitate
metrica coactus sit vocabulum simplex praeferre composito.

Locus autem Ι 667 quo legitur vocabulum simplex
«rumpent», quod omnino respondet voci textus graeci
simplici «ῥήξωσιν» (Mtth. VII 6), quod omnibus in codicibus
latinis redditur vocabulis compositis vel «corrumpant»vel
«disrumpant», argumenti pretium habere mihi non videtur,
cum Iuvencus ›hoc loco verbis Vergilianis usus sit Aen. IX 580:
‹. . . . letali volnere rupit.»

