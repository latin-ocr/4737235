11

 

Vox composita «ἐπιζητεῖ» Mtth. XII 39 Iuvencus
II 695 conveniens cum omnibus codicibus latinis v. simplici
«quaerit», ex quo consensu conficitur ut Iuvencus etiam
hoc loco textum latinum sequatur.

Denique liceat mihi duo exempla afferre, ex quibus mea
quidem sententia bene intellegitur Iuvencum uno eodemque
loco textum et graecum et latinum iunctim inspexisse.

Verba Mtth. XI 25 «ἐξομολογοῦμαί σοι . . . ., ὅτι ἔκρυψας
ταῦτα ἀπὸ σοφῶν . . . . καὶ ἀπεκάλυψας αὐτὰ νηπίοις» omnibus
in versionibus latinis «confiteor tibi . . . ., quia revelasti
ea parvulis», a Iuvenco II 548 sq.:

«nunc tibi confiteor . . . . 550 Celasti nunc quod
sapientibus ista superbis Parvulaque infantum vis
haec conprendere corda»,

redduntur. Satis apparere puto Iuvenci circumlocutionem
niti in textu et graeco et latino. Nam cum vox «parvula»
e textu latino petita esse mihi videatur, vocem «infantum»
existimo accuratam esse translationem verbi graeci « νη πίοις ».

Argumentum alterum fortasse Mtth. XXIV 22 «καὶ εἰ μὴ
ἐκολοβώθησαν . . . .» adduci potest, quo exstat vocabulum
«κολοβοῢν» proprie significans «detruncare» vel «muti-
lare», quod in codicibus latinis transfertur per « breviare»,
quod ad sensum est rectum. Quod Iuvencus hoc unum
vocabulum exprimit duobus «decerpere» et >> breviare»
IV 134 sq.:

«et ni sublimis yenitor decerpere tempus

et numerum miserans vellet breviare dierum»,
dubium non est quin per «decerpere» ducat rationem
verbi graeci «κολοβοῦν», quin «breviare» petat e ver-
sione latina.

Nunc breviter complectemur quod ex iis quae diota sunt
sequitur. ut in iuvenci usu fuit textus graecus, ita
textum latinum adhibuit. Quin etiam exempla de-
monstrare mihi videntur eum textum latinum non
modo non anteposuisse graeco, sed etiam fecisse
carminis fundamentum, cum textus graecus occa-
sione data ab eo adhibeatur. Quapropter Iuvencus
summa laude dignus est, praesertim cum inde a saeculo III.

