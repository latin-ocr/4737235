17

 

cum Marco comparans, Marci verbis « cum sero esset factum»
commotus sit ad vocem «serus» II 829 et ad fictionem
poeticam neque consideraverit Marci versibus se-
quentibus alia narrari ac Matthaei, apud quem discipuli
nunc a Iesu petunt, ut sibi interpretetur similitudines, quibus
in orationibus usus sit.

Similiter res se habet Iuv. II 43—73: Quamquam quae
Iuvencus his in versibus tractat, praeter Marcum etiam
Matthaeus et Lucas evangelistae memoriae tradunt, tamen
Iuvencum non tam Matthaeum vel Lucam quam Marcum
V 1—17 sequi puto; nam hoc quoque loco totus narrationis
ordo magis Marco respondet. Ut quod dico quam facillime
intellegatur, quattuor narrationes et Marci et Iuvenci et
Matthaei et Lucae comparandi causa mihi iuxta sunt com-
ponendae.

