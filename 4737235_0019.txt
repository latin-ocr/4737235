5

 

Eodem modo retinet Iuvencus vocabulum textus graeci
compositum, quibus locis textus latini praebent simplex:

Apud Mtth. XX 25 «. . . . οἱ ἄρχοντες τῶν ἐθνῶν κατα-

κυριεύουσιν αὐτῶν καὶ οἱ μεγάλοι κατεξουσιάζουσιν αὐτῶν.»
exstat vocabulum compositum «κατακυριεύουσιν »‚ quod
cum omnibus in codicibus latinis explicetur vocabulo simplici
«dominantur» Iuvencus III 603 magis vertit ad verbum:

«Gentibus infidis celsa dicione potestas
Inponit quoscumque super dominantur eorum
Exercentque trucem subiectis urbibus iram».

Ita iam Arevalus1) quoque explicavit dicens: «Leyo
cum »manuscriptis «quoscumque super dominantur
eorum» et possunt haec dito verba coniunqi «super-
dominantur»ut‹<superinqerere,superaddere,super·
ducere» et similia». Qua interpretatione tolluntur omnes
difficultates, quas hic locus attulit iis, qui Iuvencum aut ex-
plicaverunt aut ediderunt, ita ut minime opus sit coniectura.
Liceat ergo mihi nunc adicere, quomodo locus ille sit con-
struendus III 602 sq.: «Gentibus infidis celsa dicione potestas
imponit quoscumque = eos quicumque superdominantur eorum
exercentque trucem subiectis urbibus iram». Recte igitur
adnotat Huemerus in editionis suae indice p. 157 et 159
«dominari cum genetivo». Ergo Iuvencus reddit ad verbum
κατακυριεύουσιν αὐτῶν.

Alter locus qui est argumento Iuvencum inspexisse
textum graecum est IV 481 = Mtth. XXVI 36. Evangelista
utitur hoc loco verbo «καθίσατε», quod codicum latinorum
auctores verbo simplici «sedete» reddunt3 sed Iuvencus
dicit «iussit residere ministros» compositum retinens. Et
paucis versibus post IV 534 = Mtth. XXVI 55 idem verbum
‹< ἐκαθε ζόμην» Iuvencus iterum reddit per «residere»,
cum codicibus latinis reddatur hic quoque per «sedebam»
solum.

 

¹) in Mignii editione quae vocatur: «Patroloyiae cursus com-
pletus etc.» serie latina tom. XIX p. 264.

